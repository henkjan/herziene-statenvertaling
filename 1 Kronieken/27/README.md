#1 Kronieken 27
1. Dit zijn de Israëlieten volgens hun aantal, de hoofden van de families, de bevelhebbers over duizend en over honderd, met hun voormannen die de koning dienden in alle zaken betreffende de *leger*afdelingen die opkwamen en *met verlof* gingen, van maand tot maand, gedurende alle maanden van het jaar; elke afdeling telde vierentwintigduizend *man*.
2. Over de eerste afdeling in de eerste maand ging Jasobam, de zoon van Zabdiël; tot zijn afdeling behoorden vierentwintigduizend *man*.
3. Hij was *een* van de nakomelingen van Perez, *en* was het hoofd van alle legerbevelhebbers in de eerste maand.
4. Over de afdeling in de tweede maand ging Dodai, uit Ahoah, en *in* zijn afdeling was ook Mikloth de leider; tot zijn afdeling behoorden vierentwintigduizend *man*.
5. De derde legerbevelhebber in de derde maand was Benaja, de zoon van Jojada, de hoofdpriester; tot zijn afdeling behoorden vierentwintigduizend *man*.
6. Deze Benaja was *een* van de dertig helden en ging over de dertig; *over* zijn afdeling ging Ammizabad, zijn zoon.
7. De vierde, in de vierde maand, was Asahel, de broer van Joab, en na hem zijn zoon Zebadja; tot zijn afdeling behoorden vierentwintigduizend *man*.
8. De vijfde, in de vijfde maand, was Samhuth, de Jizrahiet, de bevelhebber; tot zijn afdeling behoorden vierentwintigduizend *man*.
9. De zesde, in de zesde maand, was Ira, de zoon van Ikkes, uit Tekoa; tot zijn afdeling behoorden vierentwintigduizend *man*.
10. De zevende, in de zevende maand, was Helez uit Pelon, *een* van de nakomelingen van Efraïm; tot zijn afdeling behoorden vierentwintigduizend *man*.
11. De achtste, in de achtste maand, was Sibbechai uit Husa, van de Zerahieten; tot zijn afdeling behoorden vierentwintigduizend *man*.
12. De negende, in de negende maand, was Abiëzer uit Anathoth, van de Benjaminieten; tot zijn afdeling behoorden vierentwintigduizend *man*.
13. De tiende, in de tiende maand, was Maharai uit Netofa, van de Zerahieten; tot zijn afdeling behoorden vierentwintigduizend *man*.
14. De elfde, in de elfde maand, was Benaja uit Pirhathon, *een* van de nakomelingen van Efraïm; tot zijn afdeling behoorden vierentwintigduizend *man*.
15. De twaalfde, in de twaalfde maand, was Heldai uit Netofa, van Othniël; tot zijn afdeling behoorden vierentwintigduizend *man*.
16. Over de stammen van Israël gingen: bij de Rubenieten Eliëzer, de zoon van Zichri, leider; bij de Simeonieten: Sefatja, de zoon van Maächa;
17. bij de Levieten: Hasabja, de zoon van Kemuel; bij *de afstammelingen* van Aäron: Zadok;
18. bij Juda: Elihu, *een* van de broers van David; bij Issaschar: Omri, de zoon van Michaël;
19. bij Zebulon: Jismaja, de zoon van Obadja; bij Naftali: Jerimoth, de zoon van Azriël;
20. bij de nakomelingen van Efraïm: Hosea, de zoon van Azazja; bij de halve stam van Manasse: Joël, de zoon van Pedaja;
21. bij half Manasse in Gilead: Jiddo, de zoon van Zecharja; bij Benjamin: Jaäsiël, de zoon van Abner;
22. bij Dan: Azarel, de zoon van Jeroham. Dit waren de leiders van de stammen van Israël.
23. David nam echter het aantal van hen die twintig jaar oud en daarbeneden waren, niet op, omdat de HEERE gezegd had dat Hij Israël zo talrijk zou maken als de sterren aan de hemel.
24. Joab, de zoon van Zeruja, was *wel* begonnen met tellen, maar hij voltooide het niet, omdat er daardoor grote toorn over Israël gekomen was. Daarom is het aantal niet opgenomen in de *lijst met* aantallen in de kronieken van koning David.
25. Over de schatkamers van de koning ging Azmaveth, de zoon van Adiël; en over de voorraadschuren op het land, in de steden, in de dorpen en in de torens ging Jonathan, de zoon van Uzzia.
26. Over de landarbeiders, voor het werk op het bouwland, ging Ezri, de zoon van Chelub.
27. Over de wijngaarden ging Simeï uit Rama, maar over wat van de wijngaarden in de voorraadschuren voor de wijn kwam, ging Zabdi uit Sefam.
28. Over de olijfbomen en de wilde vijgenbomen die in het Laagland waren, ging Baäl-Hanan uit Geder; en Joas ging over de schatkamers voor de olie.
29. Over de runderen die in Saron weidden, ging Sitrai uit Saron, maar over de runderen in de dalen, ging Safat, de zoon van Adlai.
30. Over de kamelen ging de Ismaëliet Obil, en over de ezelinnen ging Jechdeja uit Meronoth.
31. Over het kleinvee ging de Hagariet Jaziz. Dezen waren allen opzichters over de bezittingen die koning David had.
32. Jonathan, de oom van David, was raadsman, een verstandig man; ook was hij schrijver. Jehiël, de zoon van Hachmoni, *trok op* met de zonen van de koning.
33. Achitofel was raadsman van de koning; en Husai, de Archiet, was een vriend van de koning.
34. Na Achitofel kwamen Jojada, de zoon van Benaja, en Abjathar; Joab was legerbevelhebber van de koning.
